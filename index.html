<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Tsunami - Wiki</title>
    <link rel="stylesheet" href="style.css">
</head>

<body>
    <main>
        <header>
            <h1>Tsunami</h1>
            <p><i>Zie <a href="https://nl.wikipedia.org/wiki/Tsunami_(doorverwijspagina)">Tsunami
                        (doorverwijspagina)</a> voor andere betekenissen van Tsunami.</i></p>
        </header>

        <section id="intro">
            <div>
                <p>Een tsunami (uitspraak: tsoenami) is een extreem hoge golf uit de zee die de kuststrook onverwacht
                    overspoelt, veelal veroorzaakt door een zeebeving, of bijvoorbeeld een golf in een fjord als gevolg
                    van
                    het afbreken van een deel van een berg aan de fjord. Het is een Japanse samenstelling van tsu
                    ('haven')
                    en nami ('golf').</p>

                <p>Het woord 'vloedgolf' is een ander begrip. Dat slaat op een getijdengolf die bij vloed of springvloed
                    ondiepe baaien of riviermondingen binnen loopt of op een golf ten gevolge van een stuwdamdoorbraak.
                    Het
                    gebruik van het woord 'vloedgolf' voor een tsunami is dus onjuist.</p>
            </div>


            <img src="images/260px-TsunamiHazardSign.svg.png" alt="tsunami-risicoteken">
        </section>

        <section>
            <header>
                <h2>Inhoud</h2>
            </header>
            <ol>
                <li><a href="#">Oorzaken</a></li>
                <li><a href="#">Eigenschappen</a>
                    <ol>
                        <li><a href="#">Natuurkundige beschrijving</a></li>
                        <li><a href="#">Megatsunami</a></li>
                    </ol>
                </li>
                <li><a href="#">Tsunami's aan de kust</a></li>
                <li><a href="#">waarschuwingssystemen</a></li>
            </ol>
        </section>
        <section>
            <header>
                <h2>Oorzaken</h2>
            </header>
            <p>Elke gebeurtenis waardoor een grote hoeveelheid water in korte tijd wordt verplaatst kan een tsunami
                veroorzaken. Het kan dan bijvoorbeeld gaan om:</p>

            <ul>
                <li>een zeebeving, dit is een aardbeving waarvan het epicentrum in zee ligt;</li>
                <li>een vulkanische uitbarsting onder zee of vlak aan zee, eventueel in combinatie met een grote
                    aardverschuiving, modderstroom of gloedwolk langs de vulkaanhelling de zee in; of</li>
                <li>(zeer zeldzaam) een meteorietinslag.</li>
            </ul>


            <p>Tsunami's komen het meest voor rondom de Grote Oceaan, omdat langs alle randen van deze oceaan door
                platentektoniek veelvuldig aardbevingen plaatsvinden.</p>
            <header>
                <h2>Eigenschappen</h2>
            </header>
        </section>
        <section>
            <header>
                <h3>Natuurkundige beschrijving</h3>
            </header>
            <p>Bij schoksgewijze beweging van de zeebodem langs geologische breuklijnen kunnen plotsklaps grote volumes
                water opgetild worden of wegzakken, vooral als zich een zeebeving op kilometers diepte voltrekt. Aan het
                wateroppervlak ontstaat in incidentele gevallen over een groot gebied een golf met een hoogte van
                'slechts' enkele decimeters en een enorme golflengte (tot honderden kilometers lengte). De golf
                verplaatst zich in alle richtingen vanuit het ontstaansgebied, waarbij in het ontstaansgebied secundaire
                golven ontstaan. Afhankelijk van de beweging van de zeebodem aan weerszijden van de breuklijn vertrekt
                eerst een golfdal (een kuil in de waterspiegel) of juist een golftop.
            </p>
            <p>
                Op de oceaan is het passeren van een dergelijke langgerekte golf nauwelijks merkbaar: windgolven kunnen
                daar veel grotere hoogtes bereiken (tot 10 meter) maar die hebben slechts een golflengte van 200 meter.
                Nauwkeurige dieptemeters en gespecialiseerde satellieten kunnen tsunamigolven op de oceaan direct meten.
                Wanneer de tsunamigolf bij de kust ondieper water bereikt vertraagt de voortplantingssnelheid
                aanzienlijk. Daarbij wordt de golf hoger, afhankelijk van de locatie langs de kustlijn (baai, rif, kaap,
                fjord) en grootte van de golf op open zee tot enige tientallen meters boven de normale vloedlijn. De
                energie die in een tsunamigolf is opgeslagen is veel groter dan in een losse windgolf. De waterbeweging
                vindt bij een tsunami plaats tot op de zeebodem, terwijl een golf door de wind slechts aan het oppervlak
                van de zee te merken is. Bij het bereiken van een kritieke hoogte aan de kust breekt de tsunami en
                rollen krachtige uitlopers verder het land in. In dit krachtige proces verliest de tsunami zijn energie
                uiteindelijk aan turbulentie en wrijving met zeebodem, kust, vegetatie en bebouwing.
            </p>
            <p>Een windgolf bereikt een snelheid tot 40 km/u, maar een tsunami kan zich met een veel hogere snelheid
                verplaatsen. De periode van een tsunami (het tijdsverloop tussen het passeren van twee toppen) bedraagt
                een kwartier tot een uur. In diep water, zoals in de oceanen, bereiken tsunami's hun grootste snelheid,
                tot 1000 kilometer per uur. De snelheid vg van de golf hangt af van de waterdiepte volgens de relatie:
            </p>
            <img src="images/snelheid-golf.svg" alt="De snelheid van de golf">
            <p>Waarin geldt:</p>
            <ul id="beschrijving">
                <li>
                    <div>
                        <img src="images/vg.svg" alt="Golfsnelheid">
                        <p>is de golfsnelheid in m s<sup>−1</sup></p>
                    </div>
                </li>
                <li>
                    <div>
                        <img src="images/vall versnelling.svg" alt="valversnelling">
                        <p>is de valversnelling van 9,81 m <sup>s−2</sup></p>
                    </div>
                </li>
                <li>
                    <div>
                        <img src="images/diepte.svg" alt="diepte">
                        <p>is de diepte in m</p>
                    </div>
                </li>
            </ul>
            <p>Bij een grote zeebeving kan het golffront van een tsunami tot honderden kilometers breed zijn. Deze golf
                plant zich vanuit een lijnbron voort, waardoor de energie-inhoud per meter over de afgelegde afstand
                nauwelijks vermindert. Een dergelijke tsunami blijft in de regel niet onopgemerkt, zoals in december
                2004 in de Indische Oceaan nabij Sumatra. Dit in tegenstelling tot kleinere tsunamigolven, die als een
                puntbron ontstaan (zoals bij een steen die in het water wordt gegooid, maar ook zoals bij een
                aardverschuiving op een vulkaanhelling op een geïsoleerd eiland midden in de oceaan). In dat geval
                vermindert de energie-inhoud kwadratisch met de radiaal afgelegde afstand. Alleen zeer grote onderzeese
                aardverschuivingen, vulkaanuitbarstingen en meteorietinslagen leiden dan ook tot significante tsunami's.
            </p>
        </section>
        <section>
            <header>
                <h3>Megatsunami</h3>
            </header>
            <p>Een tsunami van grote proporties wordt ook wel een megatsunami genoemd. Er is geen strikte
                wetenschappelijke definitie die tsunami's in een categorie van megatsunami's kan plaatsen. Goff et al.
                stelden in 2014 voor dat tsunami's die een hoogte van 100 meter of amplitude van 50 meter overschrijden,
                een megatsunami genoemd moeten worden.
            </p>
        </section>
        <section>
            <header>
                <h2>Tsunami's aan de kust</h2>
            </header>
            <p>Wanneer een energierijke tsunami ondiep water bereikt en het land op loopt, sleurt het water alles mee,
                met dramatische gevolgen voor de kustbewoners.
            </p>
            <p>Wanneer de tsunamigolftop voorafgegaan wordt door een golfdal, trekt de zee zich eerst minutenlang terug
                tot een uitzonderlijk lage waterstand, tot honderden meters zeewaarts. Daarbij komen objecten boven
                water die anders nooit te zien zijn en het verrast vissen die op het droge komen te liggen. Ziet men
                dat, dan moet men meteen naar hoger gebied vluchten, maar veel mensen worden wellicht verleid de
                drooggevallen zee in te lopen op zoek naar vis of waardevolle voorwerpen. Onvermijdelijk komt na een
                kwartier tot een half uur de top van de tsunami. In andere gevallen nadert de golftop als eerste en dan
                is er geen vooraankondiging in de vorm van een zich tijdelijk terugtrekkende zee.
            </p>
            <p>De eerste golf van de tsunami hoeft niet de hoogste te zijn, dit hangt van lokale omstandigheden in zowel
                het ontstaansgebied en het uitloopgebied af, zoals het voltrekken van een zeebeving en complexe
                weerkaatsingen van de tsunamigolven tussen eilanden en kapen in het getroffen kustgebied.
            </p>
            <p>Naast mensen, dieren, bomen en gebouwen aan de kust worden ook zeedieren aan de kust door de tsunami
                getroffen, zoals de doejong, die graast in tamelijk ondiep water. Ook koraalriffen kunnen door een
                tsunami ernstig beschadigd worden. Omgewoeld zand kan levende kolonies koraaldiertjes verstikken.
            </p>
            <p>Doordat eilandstaatjes in de Grote Oceaan zoals Tuvalu en Kiribati niet meer dan vijf meter boven
                zeeniveau uitsteken raken die bij een grote tsunami geheel overspoeld.
            </p>
        </section>
    </main>
</body>

</html>